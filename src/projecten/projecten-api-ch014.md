---
title: Documentatie
date: 2022-09-01
---

# {{ course-title }}

## {{ title }}

### Criteria
* Indeling - Welke pagina's zijn er en waar plaats je de informatie
* Taal - Schrijf in een stijl die past bij de informatie en de doelgroep.
* Vormgeving - Zorg voor een passende layout, lettertype en bestandsformaat
* Inhoud - Pas de informatie aan op basis van onderwerp en doelgroep.

### Indeling
* Titelpagina 
	* Jouw gegevens (naam, klas, studentnummer)
	* Titel van het document en de naam van het project of de opdracht
	* De titelpagina heeft geen paginanummer
    * Toon eventueel een logo van het bedrijf waar je voor werkt
* Inhoudsopgave
	* Bij grotere verslagen (meer dan 4 A4’tjes tekst) komt na de titelpagina een inhoudsopgave. De inhoudsopgave bestaat uit de relevante onderdelen in je document en op welke pagina die te vinden zijn.
	* Doot stijlen te gebruiken in je tekstverwerker kun je er voor zorgen dat je inhoudsopgave automatisch wordt gegenereerd.
	* De inhoudsopgave heeft geen paginanummer
* Overige pagina's
    * Maak een voettekst met daarin de titel van het document
    * De bewerkingsdatum
    * Toon een paginanummer
    * Toon het totaal aantal pagina's van het document. (zo weet je of je document compleet is als je hebt geprint!)
* Inleiding
	* Waar gaat dit document over, wat is het onderwerp
	* Voor wie is het bestemd (doelgroep)
* Kern
	* Verschillende hoofdstukken met tekst afhankelijk van de aard van het document en het onderwerp
* Slot of samenvatting
	* Bij langere verslagen of ontwerpen kan een samenvatting een goede toevoeging zijn.
* Bronvermelding
	* Hoe kom je aan de informatie die je hebt gebruikt in je verslag. Gebruik hiervoor de [arpa-richtlijnen](#apa-richtlijnen)	
* Bijlage(n)
    * Voeg bijlagen toe zoals schema's of illustraties of documenten die een ander formaat hebben.
    * Als er meer dan 1 bijlage is, krijgen de bijlagen een apart volgnummer. 

### Taal
* Zorg ervoor dat je document gemaakt is voor de doelgroep of persoon voor wie het bestemd is.
* Zorg ervoor dat de toon in je document past bij de informatie die je verstrekt.
    * zakelijk
    * feestelijk
* Gebruik goed nederlands
    * Laat je tekstverwerker je checken of er geen fouten zijn (bijv. met copilot)
    * Gebruik een LLM om je tekst te controleren (bijv. chatGPT)

### Vormgeving
* Kies voor een passend lettertype
    * Zorg ervoor dat je 1 hooguit 2 verschillende lettertypen toepast.
    * Denk aan kleurgebruik, zorg er voor dat teksten goed leesbaar zijn.
    * Tekstgrootte: platte tekst niet groter dan 12 of kleiner dan 10.
* Maak gebruik van stijlen
    * Definieer in ieder geval stijlen voor kop 1, 2 en 3 en platte tekst, zodat je automatisch een inhoudsopgave kunt genereren. 
* Bewerk je document in je favoriete tekstverwerker, maar verstuur je document in pdf-formaat.
    * PDF zorgt er voor dat alle gebruikte lettertypen goed worden weergegeven op alle computers en devices
    * PDF is hetzelfde als naar een printer printen, maar dan naar een document. 
    * What you see is <i>echt</i> what you get!
* Geef je document een logische naam en versienummer.

### Inhoud
* Plan van te voren hoe je de informatie in gaat delen
    * Bepaal welke informatie je gaat verwerken
    * Bepaal welke kopjes je gaat gebruiken

## APA richtlijnen
* Als je informatie uit een boek, website of artikel gebruikt, moet je vertellen waar je die informatie vandaan hebt. 
* Dat doe je op twee manieren:
    1. In de tekst zelf (korte verwijzing)
    2. Aan het einde van je verslag in een lijst (volledige bronvermelding)

### In de tekst (korte verwijzing)
Je zet tussen haakjes de achternaam van de schrijver + het jaartal van publicatie.  
Voorbeeld 1: Een tekst in je eigen woorden (parafraseren)  
> * Kunstmatige intelligentie verandert de manier waarop mensen werken (Jansen, 2022).
> * Jansen (2022) zegt dat kunstmatige intelligentie de manier waarop mensen werken verandert.

Voorbeeld 2: Een letterlijke zin (citaat)  
> Als je een zin precies overneemt, moet je ook het **paginanummer** erbij zetten.
> * "AI zal in de toekomst steeds meer taken van mensen overnemen" (Jansen, 2022, p. 34).
> * Jansen (2022) zegt: "AI zal in de toekomst steeds meer taken van mensen overnemen" (p. 34).


### Aan het einde: de bronnenlijst (volledige bronvermelding)
* Aan het einde van je verslag maak je een lijst met alle bronnen die je hebt gebruikt. 
    * Dit heet de referentielijst.
    * De lijst moet alfabetisch zijn (op achternaam van de auteur).

Hier zijn een paar voorbeelden voor verschillende soorten bronnen:

**Een boek**  
> * Achternaam, Voorletter(s). (Jaar). *Titel van het boek*. Uitgever.
> * bijvoorbeeld: Jansen, P. (2022). *De toekomst van AI*. Boom Uitgevers.

**Een artikel in een tijdschrift**  
> * Achternaam, Voorletter(s). (Jaar). Titel van het artikel. *Naam van het tijdschrift, volume*(nummer), pagina's. https://doi.org/xxxxx
> * bijvoorbeeld: De Vries, L. (2021). AI in het onderwijs. *Onderwijsblad, 15*(2), 45-56.

**Een website**  
> * Achternaam, Voorletter(s). (Datum). Titel van het artikel of de pagina. *Naam van de website*. URL
> * bijvoorbeeld: Peters, M. (2023, 10 januari). Hoe AI onze banen beïnvloedt. *NU.nl*. https://www.nu.nl/ai-banen

**Geen auteur? Gebruik dan de naam van de organisatie**
> * NOS. (2023, 15 maart). AI en de toekomst van werk. *NOS*. https://www.nos.nl/ai-werk

