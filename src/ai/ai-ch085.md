---
title: Design Thinking
date: 2025-04-08
---

# {{ course-title }}

## {{ title }}

#### Waarom [design thinking](https://designthinkingworkshop.nl/design-thinking-methode/)?
In dit onderdeel proberen we een oplossing te vinden voor een 'wicked problem'. Een wicked problem is een ingewikkeld probleem dat niet makkelijk of direct op te lossen is, omdat er veel verschillende dingen bij elkaar komen. Denk aan problemen zoals klimaatverandering, armoede, of ongelijkheid. Wat deze problemen lastig maakt, is dat er geen enkele, simpele oplossing is die iedereen blij maakt. Elke keer dat je iets probeert te verbeteren, heeft het invloed op iets anders – soms zelfs met onverwachte gevolgen.

In design thinking zijn wicked problems juist interessant, omdat de methode bedoeld is om creatief en praktisch te denken over problemen die met traditionele methoden moeilijk op te lossen zijn. 
* Bij design thinking ga je eerst heel goed begrijpen wat het probleem is, vanuit verschillende invalshoeken
* Je probeert je te verplaatsen in de mensen die ermee te maken hebben. 
* Daarna ga je ideeën bedenken, testen en aanpassen om te zien wat werkt. Dit betekent dat je voortdurend aanpast en bijstelt, omdat je steeds meer leert over wat het probleem precies inhoudt en welke oplossingen helpen.
 

* [De Design Thinking Methode Uitgelegd](https://designthinkingworkshop.nl/design-thinking-methode/)

## Stap 1: Emphasize
Met welke 'wicked problems' heb je te maken in jouw branch? Soms zijn kleine problemen onderdeel van een groter probleem. Probeer een oplossing te bedenken die niet alleen een kleiner probleem oplost, maar ook onderdeel uitmaakt van de oplossing van een groter probleem.
* [Wicked problems met Don Norman](https://www.youtube.com/watch?v=rmM0kRf8Dbk)

#### Portfolio opdracht
* Organiseer een gesprek met een paar mensen uit de branch waarin jij voor wordt opgeleid.
* Bespreek welke problemen of uitdagingen zich voordoen.
* Probeer verschillende mensen te spreken, die ieder vanuit een ander perspectief met het probleem te maken hebben.

#### Oefening: Role-Playing Carousel
1. **Kies een probleem**: 
Bijvoorbeeld: "De school wil mobiele telefoons verbieden in de klas".

2. **Identificeer perspectieven**: 
Welke verschillende mensen of groepen zijn bij dit probleem betrokken. 

3. **Verdeel de rollen**: 
* Groepjes maken. Elke groep vertegenwoordigt één van deze rollen.

4. **Stel vragen**:
    - Wat zijn onze zorgen in deze situatie?
    - Wat hopen wij te bereiken?
    - Hoe beïnvloedt dit probleem ons?
   
5. **Dialoog/discussie**: 
* Laat elke groep vanuit hun perspectief hun gedachten over het probleem presenteren.
* Wat zouden zij willen dat er gebeurt? Welke oplossingen zien zij? 
* Gebruik de [Empathy map template](https://static.edutorial.nl/ai/empathy-map.pdf) en gebruik post-it notes om deze in te vullen

6. **Reflectie**: 
* Hoe voelde het om het probleem vanuit een ander perspectief te bekijken. 
* Wat heb je geleerd over de complexiteit van het probleem? 
* Waren er verrassende inzichten?

## Stap 2: Probleemdefinitie
Geef een duidelijke definitie van het probleem gebaseerd op de input van de stakeholders en het onderzoek dat je hebt gedaan.

**Maak een mindmap**   
In de mindmap maak je duidelijk wie en wat er allemaal te maken hebben met het probleem.  
Een mindmap is een handige tool om informatie op een gestructureerde en visueel aantrekkelijke manier te organiseren, zodat je er beter inzicht in krijgt en deze makkelijker kunt onthouden en toepassen.
* Tip: Maak gebruik van chatGPT om een mindmap te maken (die je vervolgens zelf kan aanvullen en aanpassen)
Je kunt hiervoor de speciale tools gebruiken (Flowcharts & Mindmaps)
* Bewerk de mindmap in [Miro](https://www.miro.com) of [Blocks and Arrows](https://blocksandarrows.com)

**Maak een Bloemassociatie**  
De bloemassociatie is een brainstormtechniek. Het laat de groep namelijk afstand nemen van het probleem. Bij deze techniek wordt namelijk vanuit de HKW-vraag (Hoe Kunnen We…) toegewerkt naar een woord dat niets meer te maken heeft met de vraag en het probleem. Zodat er vanuit daar nieuwe ideeën ontstaan.

1. Formuleer de HKW-vraag (Hoe kunnem we....)
2. Wat is het belangrijkste woord uit de probleemvraag. Zet die in het midden
3. Associëren - Bedenk woorden die iets te maken hebben met het woord in het midden en plaats ze als bloemblaadjes rondom het midden.
4. Associeer de buitenste blaadjes weer met nieuwe woorden, plaats die weer rondom het woord waarmee ze geassocieerd zijn.
5. Kies nu een woord dat ver uit het midden staat
6. Genereer zo veel mogelijk ideeën op basis van het uitgekozen woord.


<img src="https://static.edutorial.nl/ai/bloemassociatie.jpg" alt="bloemassociatie" style="width:50%;">

## Stap 3: Ideeën
Uiteindelijk moeten we op het beste idee uitkomen. 
* Maak van de ideeën tot nu toe een "Wall of ideas"
* Je kunt daar deze [template](https://static.edutorial.nl/ai/wall-of-ideas.jpg) voor gebruiken

<img src="https://static.edutorial.nl/ai/wall-of-ideas.jpg" style="width:50%;" alt="wall of ideas">

* Van hier uit ga je op zoek naar het beste idee, maar wat is het beste ?
* Pitch je beste idee aan een groep van 6 jury-leden. De juryleden hebben allemaal een gekleurde hoed. 

<img src="https://static.edutorial.nl/ai/zes_hoeden.webp" alt="zes hoeden methode" style="width:50%;">

* Probeer in gesprek met de juryleden er achter te komen of je het bij het rechte einde hebt.
* Je kunt je idee verder verbeteren door de feedback van de jury in je idee te verwerken.

## Stap 4: Prototype
In de prototype-fase ga je met je team een aantal goedkope en vereenvoudigde versies realiseren van jouw oplossing. Het doel van deze fase is om op experimentele wijze de best mogelijke oplossing te ontdekken. De prototypes worden gedeeld en getest. Het resultaat van deze fase is een goed gevoel bij de beperkingen van de oplossing, bij de open eindjes, en bij hoe betrokkenen zouden reageren als de oplossing geïmplementeerd zou worden.

Je kunt natuurlijk heel goed AI gebruiken bij de ontwikkeling van je prototype. Geef de juiste AI-tools de instructies die nodig zijn om jouw oplossing weer te geven.

## Stap 5: Testen en laten zien dat het werkt
De laatste fase van de Design Thinking Methode is het testen van het product. Ondanks dat dit de laatste fase is, is het vaak niet het einde van het ontwerpproces. Omdat Design Thinking een iteratief proces is genereert de test fase vaak weer veel input voor eerdere fases. Zo kan het probleem opnieuw gedefinieerd worden of je genereert nieuwe gebruikersinzichten, waardoor de oplossing voor het probleem ook aangepast moet worden.

* Leg in een video vast hoe je de stappen van het design thinking proces hebt doorlopen.
* Maak uiteraard gebruik van AI om materiaal te produceren (video, geluid, stemmen, teksten etc.)
* Upload je video naar youtube (privé, maar met deelbare link)


